<!DOCTYPE html>

<html lang="HU">

<head>

    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta name="description" content="">
    <meta name="author" content="">
    <link rel="icon" type="image/jpg" href="assets/images/Logo_nagy.jpg">
    <link href="https://fonts.googleapis.com/css?family=Poppins:100,200,300,400,500,600,700,800,900&display=swap"
        rel="stylesheet">

    <title>Vaszilij EDC</title>

    <link rel="stylesheet" type="text/css" href="assets/css/bootstrap.min.css">
    <link rel="stylesheet" type="text/css" href="assets/css/font-awesome.css">
    <link rel="stylesheet" href="assets/css/templatemo-hexashop.css">
    <link rel="stylesheet" href="assets/css/owl-carousel.css">
    <link rel="stylesheet" href="assets/css/lightbox.css">

</head>

<body>

    <div id="preloader">
        <div class="jumper">
            <div></div>
            <div></div>
            <div></div>
        </div>
    </div>

    <?php session_start(); ?>


    <?php include 'header.php'; ?>


    <section class="section" id="explore" style="padding-top: 120px;">
        <div class="container">
            <div class="row align-items-center">
                <div class="col-lg-6">
                    <div class="left-content">
                        <h1>Modern slip jointok-régi nóta újra hangszerelve</h2>
                            <h5>Szerző: VaszilijEDC Ultra | 2025. márc. 8. | Egyéb</h5>
                            <br>
                            Nem reprezentatív (ismerőseim egy részét felölelő) mintán végzett kutatásom szerint a mai
                            napig a legtöbbeknek a bicska szó hallatán apa vagy nagypapa tradicionális, magyar
                            gyártmányú kézműves bicskája, vagy a „svájci” bicska jut eszébe. Bár az előbbi jellegzetesen
                            kézműves munka, a másik pedig egy sorozatgyártott, szabványosított termék, egy dolog mégis
                            közös bennük: a működés mechanikája. A mai napig megoszlanak a vélemények ezt a mechanikát
                            hogyan kellene magyarul hívni. Sokan „tradiként” emlegetik, azonban hazai hobbikéses
                            körökben az angol eredetű, magyar fülnek idegenül csengő „slip joint” terjedt el. Magam is
                            ezt használom „éltársi” közegben. Egyszerűen mindenki pontosan tudja, miről van szó, nincs
                            félreértés.

                            Járjuk körbe a mechanikát
                            <br><br>
                            A slip joint egy tradicionális, mégis a mai napig népszerű pengezárási mechanizmus, amelyet
                            főként klasszikus bicskáknál és bizonyos modern zsebkésmodelleknél alkalmaznak. Lényege,
                            hogy a penge nem rendelkezik teljes értékű zárral, mint például egy liner lock vagy frame
                            lock esetében, hanem egy hátsó rugó tartja nyitott vagy zárt állapotban. Ez a rugós
                            mechanizmus súrlódás révén biztosítja a penge pozícióját, miközben lehetővé teszi, hogy
                            kellő nyomás hatására visszahajtható legyen.
                            <br><br>
                            A slip joint rendszer egyik legfontosabb jellemzője, hogy nem mereven rögzíti a pengét,
                            hanem csak ellenállást biztosít annak mozgásával szemben. Emiatt a kés használata során a
                            felhasználónak ügyelnie kell arra, hogy a penge ne csukódjon be véletlenül. Ez a jelenség
                            általában nagyobb erőkifejtést igénylő vágási feladatok során fordulhat ez elő, ahol a penge
                            megakadhat, vagy megszorulhat a vágandó anyagban. Extrém esetben a penge és a markolat
                            együttese szinte szivarvágóként működhet, aminek a felhasználó (keze) nem biztos, hogy örül.
                            Helyesebben: biztosan nem örül. Ennek a kiküszöbölésére különböző furfangos megoldásokat
                            találtak ki a gyártók. Erre egyik jó példa a Böker Plus XS. A markolat kialakítása szinte
                            kényszeríti a kezet, hogy a penge tövénél található ujjvájatra (finger choil, ha már
                            „angolozunk”) markoljunk rá. Ebben az esetben, ha „bicsaklik” a penge, a kialakítás
                            megakadályozza, hogy a kéz közvetlenül az éllel találkozzon.
                            <br><br>
                            [Hohó, bicskalik?? Itt valami gyanús, kérem! A gyanú jogos, ugyanis a bicsaklik szó eredete
                            a bicsak főnévhez köthető, amely a bicska egyik régebbi – török eredetű – változata. A szó
                            eredetileg egy hajlékony, mozgatható alkatrészre utalt, és a magyar nyelvben már a 18.
                            századtól fellelhető. A bicsaklik ige azt a mozdulatot írja le, amikor valami hirtelen,
                            váratlanul meghajlik vagy kibillen az egyensúlyából. Ez a jelentés erősen összefügg a bicska
                            működésével, amelynek pengéje egy mozdulattal kihajtható vagy visszahajtható, különösen a
                            nem rögzített pengéjű kések (például a slip joint mechanizmusú bicskák) esetében. A
                            bicsaklik szó átvitt értelemben is elterjedt a magyar nyelvben. Például amikor valakinek
                            „bicsaklik a térde„, az azt jelenti, hogy a lába egyensúlyát veszti, és hirtelen
                            megbicsaklik. Hasonlóan használjuk arra is, amikor egy beszéd vagy gondolatmenet elakad,
                            például „megbicsaklott a nyelve„, azaz hibázott vagy elakadt a beszédben.]
                            <br><br>
                            Más gyártók előszeretettel alakítják ki úgy a penge tövét (szakszóval: tálung), hogy a
                            bicskát ne lehessen egy lendületből becsukni, hanem bizonyos szögekben nagyobb ellenállást
                            fejtsen ki, azaz megakadjon. Ezt – megint csak – idegen szóval „half stopnak” nevezzük. A
                            kifejezés arra utal, hogy jellemzően félállásban, azaz közel derékszögben akad meg a penge.
                            Bár kétségtelenül nem jelent áthatolhatatlan akadályt a szuicid hajlamú ujjaknak, de a
                            véletlen balesetek ellen egészen jó megoldás. A félállás sokszor csak félig igaz (hehe),
                            mert vannak típusok, ahol 120 fokos tompaszögben akad meg a penge (például Real Steel Luna),
                            de az is előfordul, hogy több „stop” van beiktatva (például Manly Wasp). Az utóbbi megoldás
                            kétségtelenül a legbiztonságosabb, de sok felhasználónak az agyára megy. Olyan érzés
                            kinyitni, becsukni a pengét, mintha ő nem szeretné. Állandóan felesel. Ellenben másokat
                            nemhogy nem zavar ez a működés, hanem biztonsági megoldásnak tekint rá és kedveli. Így jó
                            ez.
                            <br><br>
                            Csak két kézzel?
                            <br><br>
                            Bár a klasszikus slip joint bicskák többségét két kézzel kell kinyitni – hiszen általában
                            egy körömvájat segítségével lehet a pengét előcsalogatni a markolatból – a modern
                            változatoknál olykor találkozhatunk nyitófurattal (Kizer Zipslip), nyitó horonnyal (Real
                            Steel Luna), nyitópöcökkel (Nagy Csaba Modern maskara) vagy más olyan kialakítással, amely
                            megkönnyíti az egykezes nyitást. Ennek ellenére az egykezes nyitás és zárás még mindig nem a
                            legjellemzőbb erre a mechanizmusra, hiszen a működési elv alapvetően a régi bicskák
                            hagyományait követi.
                            <br><br>
                            A két kézzel nyitás mellett egy olyan érv is felsorakozik, amit magam is nagyon megértek. Ma
                            minden rohan. Mi is. Egyszerűen jól esik néha megadni a módját a dolgoknak. A bicskát
                            előhalászni a zsebből, kivenni a tokjából, komótosan kézbe igazítani és szépen, akkurátus
                            mozdulattal kinyitni. Használat után tisztára törölni, szépen kísérve a pengét behajtani,
                            tokba vissza-, majd zsebre tenni. Így.
                            <br><br>
                            A slip joint népszerűsége nem csupán a múltidéző nosztalgiában rejlik, hanem praktikus
                            előnyeiben is. Mivel nem tartozik a rögzített pengéjű kések közé, valamint eredetileg egy
                            kézzel nem nyitható, ezért sok ország jogszabályai – például az Egyesült Királyság, vagy
                            Dánia – engedékenyebbek vele szemben, így a mindennapi hordhatósága sokkal egyszerűbb. Ez az
                            egyik oka annak, hogy a svájci bicskák, amelyek szinte kivétel nélkül slip joint
                            mechanizmussal készülnek, világszerte elterjedtek és kedveltek.
                            <br><br>
                            A mechanizmus népszerűségének azonban van egy másik oka is. NKP muglik most nem fognak
                            szeretni: Tud lenni smooth és lehet magas fidget factora. – Van baj, mi? Fordítok: NKP –
                            Non-Knife Person, körülbelül „nem késrajongónak” lehetne fordítani. Mugli: na, ezt illik
                            tudni. Smooth és fidget factor. Ezeket egy kis nyelvészkedés nélkül nehéz megfejteni, ezért
                            segítséghez folyamodtam. AI, persze.
                            <br><br>
                            Az angol „smooth” szó magyar fordítása nagyban függ a kontextustól. Ha például egy zsebkés
                            mechanikájára utalunk, ahol a penge nyitása és zárása simán, akadálymentesen történik, akkor
                            a következő magyar kifejezések használhatók:
                            <br><br>
                            Sima működés
                            Egyenletes nyitás
                            Akadásmentes mozgás
                            Finom járás
                            Ha a kés általános minőségére vagy érzésére vonatkozik (például egy finoman megmunkált
                            markolatra), akkor lehet kifinomult, letisztult, vagy simára csiszolt is a megfelelő
                            fordítás.
                            <br><br>
                            Az angol „fidget factor” kifejezés egy kicsit nehezebb ügy, mert nincs rá igazán bevett
                            magyar megfelelő. Ez egy késkedvelő körökben használt fogalom, amely arra utal, hogy egy kés
                            vagy más tárgy mennyire szórakoztató vagy kielégítő érzés a kézben pörgetni, nyitogatni,
                            zárogatni – vagyis mennyire „játszós”. Néhány magyar fordítási lehetőség:
                            <br><br>
                            Pörgetési élmény
                            Játszhatósági faktor
                            Kattogtatási faktor
                            Nyitogatási élmény
                            Ha egy kicsit szabadabb fordítást nézünk, akkor „kézben szórakoztató” vagy „nyitogatási
                            élvezet” is megfelelő lehet. Attól függően, mennyire szeretnénk természetes hangzású magyar
                            kifejezést, akár az „idegesítően addiktív” vagy „csuklómozgató faktor” is használható lenne
                            a humorosabb megközelítéshez.
                            <br><br>
                            Csak a rendszer a régi
                            <br><br>
                            Az elmúlt években a modern késgyártók is felfedezték ennek a mechanizmusnak az előnyeit, így
                            egyre több olyan zsebkés születik, amely ötvözi a slip joint rendszer egyszerűségét a
                            kortárs formatervezéssel és modern anyaghasználattal. Erre kiváló példa a Jack Wolf Knives
                            egyes modelljei, vagy a Spyderco UKPK, amely kifejezetten a brit törvényeknek megfelelően
                            készült, a Böker Plus Celos, amely a tradicionális sodbuster (egyszerű fazonú és kialakítású
                            munkásbicska) modern újragondolása, vagy a Fox Livri, amely egy letisztult dizájnnal
                            rendelkező elegáns zsebkés.
                            <br><br>
                            A tradicionális és modern slip joint rendszerű bicskák közt anyaghasználatban óriási
                            különbség lehet.
                            <br><br>
                            Amíg az előbbieknél az évezredek óta használt alapanyagok (réz, vas, acél, fa, szaru,
                            agancs, stb.) a jellemzőek, addig a modern változatoknál teljesen megszokott a legújabb
                            anyagok használata. Nem ritkán titán, high-end acélok, a legfurfangosabb carbon anyagok
                            használatával kápráztatják el a gyártók a slip jointok rajongóit (és persze apasztják
                            pénztárcájukat).
                            <br><br>
                            A modern slip jointok gyakran egy új funkcióval is gazdagodnak úttörő elődeikhez képest:
                            zsebklipszük van. Erről megoszlanak a vélemények. Egyesek szerint slip jointon a klipsz
                            olyan, mint tehénen a nyakkendő. Vagy idézhetném egyik kedvenc mondásomat is: tájidegen,
                            mint kőház az Alföldön.
                            <br><br>
                            Mint a farmer – örök divat
                            <br><br>
                            Néhány éve még temetni akarták a hagyományos könyvnyomtatást, napjaink könyveladásai azonban
                            azt bizonyítják, hogy a könyv együtt marad azt emberiséggel. Ugyanígy a slip joint
                            mechanizmus egy egyszerű, mégis időtálló megoldás, amely a hagyományos bicskák világában
                            éppúgy megállja a helyét, mint a modern, prémium kivitelű zsebkések között. Bár nem nyújt
                            olyan biztos záródást, mint a komolyabb mechanikus zárak, cserébe egy olyan eszközt kapunk,
                            amely számos országban törvényileg kevésbé problémás, könnyű és kompakt, és amely a
                            késkedvelők körében mindig is nagy tiszteletnek örvendett. Legyen szó egy klasszikus svájci
                            bicskáról, egy patinás német zsebkésről vagy egy modern gyártású prémium slip joint
                            modellről, ezek a kések mindig a hétköznapi elegancia és a funkcionalitás tökéletes
                            egyensúlyát képviselik.




                    </div>
                </div>

                <div class="col-lg-6 text-end">
                    <?php
                for ($i = 1; $i <= 17; $i++) {
                    echo '<img src="assets/images/modern-slip/' . $i . '.jpeg" style="width: 55%; height: auto; border-radius: 8px; margin: 10px">';
                }
                ?>
                </div>

            </div>
        </div>
    </section>





    <?php include 'footer.php'; ?>

    <script src="assets/js/jquery-2.1.0.min.js"></script>
    <script src="assets/js/popper.js"></script>
    <script src="assets/js/bootstrap.min.js"></script>
    <script src="assets/js/owl-carousel.js"></script>
    <script src="assets/js/accordions.js"></script>
    <script src="assets/js/datepicker.js"></script>
    <script src="assets/js/scrollreveal.min.js"></script>
    <script src="assets/js/waypoints.min.js"></script>
    <script src="assets/js/jquery.counterup.min.js"></script>
    <script src="assets/js/imgfix.min.js"></script>
    <script src="assets/js/slick.js"></script>
    <script src="assets/js/lightbox.js"></script>
    <script src="assets/js/isotope.js"></script>
    <script src="assets/js/custom.js"></script>

    <script>
    $(function() {
        var selectedClass = "";
        $("p").click(function() {
            selectedClass = $(this).attr("data-rel");
            $("#portfolio").fadeTo(50, 0.1);
            $("#portfolio div").not("." + selectedClass).fadeOut();
            setTimeout(function() {
                $("." + selectedClass).fadeIn();
                $("#portfolio").fadeTo(50, 1);
            }, 500);

        });
    });
    </script>

</body>

</html>