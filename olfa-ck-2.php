<!DOCTYPE html>

<html lang="HU">

<head>

    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta name="description" content="">
    <meta name="author" content="">
    <link rel="icon" type="image/jpg" href="assets/images/Logo_nagy.jpg">
    <link href="https://fonts.googleapis.com/css?family=Poppins:100,200,300,400,500,600,700,800,900&display=swap"
        rel="stylesheet">

    <title>Vaszilij EDC</title>

    <link rel="stylesheet" type="text/css" href="assets/css/bootstrap.min.css">
    <link rel="stylesheet" type="text/css" href="assets/css/font-awesome.css">
    <link rel="stylesheet" href="assets/css/templatemo-hexashop.css">
    <link rel="stylesheet" href="assets/css/owl-carousel.css">
    <link rel="stylesheet" href="assets/css/lightbox.css">

</head>

<body>

    <div id="preloader">
        <div class="jumper">
            <div></div>
            <div></div>
            <div></div>
        </div>
    </div>

    <?php session_start(); ?>


    <?php include 'header.php'; ?>


    <section class="section" id="explore" style="padding-top: 120px;">
        <div class="container">
            <div class="row align-items-center">
                <div class="col-lg-6">
                    <div class="left-content">
                        <h1>Olfa CK-2 Kés helyett sniccer?</h2>
                            <h5>Szerző: VaszilijEDC Ultra | 2025. jan. 12. | Egyéb</h5>
                            <br>
                            A tékozló fiú visszatér
                            <br><br>
                            Pár éve, mikor a Tops cég Lil Roughneck nevű késének bűvkörében éltem, azon gondolkodtam,
                            hogy azért kellene az említett mini tankhámozó mellé valami olyan kés is, ami nemcsak
                            repeszteni, hanem vágni is tud. Ezirányú keresgélésem közben akadt a kezembe a japán OLFA
                            vállalat CK-2 jelű filléres sniccere, ami az olcsósága ellenére egy mutatós és jól
                            használható motyó. A vágóeszköz képen nagyon tetszett, ám kézbe véve azonnal
                            megállapítottam, hogy nem az én világom ez a vékony pengéjű „majdnem-kés”. Hamar tovább is
                            passzoltam egy éltársnak, aki viszont egy ideig nagy megelégedéssel használta az eszközt.
                            <br><br>
                            Az eset óta én is változtam, talán fejlődtem is. Már nem annyira vonz a gondolat, hogy
                            negyedkilós vonatsín darabokat hordjak nyakkésként, inkább a praktikum és a minimalizmus
                            felé fordult a figyelmem. Amikor a karácsonyi EDC-eszköz ajánló cikket hegesztettük össze a
                            többi VaszilijEDC Ultrával, akkor dobta be az egyik kolléga az ajándékötletek közé az OLFA
                            cég termékeit. Amellett, hogy beemeltük a cikkbe ezt is, rágni kezdett a késbogár, azaz
                            ebben az esetben „sniccerbogár”, hogy adjak egy újabb esélyt a CK-2-nek. Meg is rendeltem
                            egy példányt a kis vasból, természetesen néhány pótpengével együtt, aztán bőszen
                            nekiugrottam az EDC szerepkörben való tesztelésének, eljátszva azzal a gondolattal, hogy
                            vajon egy ilyen sniccer ki tud-e váltani egy mindennapi hordásra tervezett „igazi” kést?
                            <br><br>
                            A CK-2 specifikációi:
                            <br><br>
                            Penge vastagsága: 1.2mm
                            <br>
                            Penge hossza: 55mm
                            <br>
                            Markolat hossza: 115 mm
                            <br>
                            Teljes hossz nyitott állapotban: 180 mm
                            <br>
                            Tömeg: 52 g
                            <br>
                            Penge anyaga: rozsdamentes acél
                            <br>
                            Markolat anyaga: rozsdamentes acél
                            <br><br>

                            A sniccerek logikája
                            <br><br>
                            A sniccerek fő esszenciája mindig is az volt, hogy a vágóeszköz vékony (emiatt jó vágó, és
                            szúró képességű) pengéje biztonsági és praktikussági okokból rendelkezzen könnyen
                            változtatható hosszúsággal, és ne kelljen bíbelődni az élezésével, inkább az eltompult rész
                            letörésével, cseréjével legyen megoldható az élesen/hegyesen tartás. Fontos kiemelni
                            továbbá, hogy a sniccerek vonatkozásában általában a penge hegye, és nem az éle a gyakran
                            használt elem. A nem túl elegáns, de igen praktikus munkaeszközök fő alkalmazási területei
                            közé a papír, karton, tapéta, stb. vágása és a csomagolások bontása tartozik.
                            <br><br>
                            A klasszikus, mindenki által ismert tördelhető pengéjű sniccereket pont a japán OLFA
                            vállalat alapítója találta fel. Idézem az OLFA magyar képviseletének honlapjáról:
                            <br><br>
                            „1956-ban Mr. Y. Okada az OLFA Corporation alapítója, találta fel az első tördelhető pengéjű
                            kést. Az ihletet ehhez a különleges ötlethez a táblás csokiszeletek töréséből és a törött
                            üvegek szilánkjainak elemzéséből vette. A késpenge hossza, szélessége és szöge, amiket Okada
                            Úr határozott meg, világszerte szabvánnyá vált a törhető késpengék számára. Azóta az OLFA
                            kés világszerte fogalom.”
                            <br><br>
                            A CK-2 viszont nem egy tördelhető pengéjű eszköz. A pengéje állítható hosszúságú, és
                            cserélhető, de hiányzik róla a megszokott törési perforáció. Alapvetően ipari késként van
                            felcímkézve, és a strapabíróság miatt lett kialakítva olyanra amilyen. Véleményem szerint
                            nem is lenne igazán szerencsés egy könnyen törő penge EDC-re való használata, mivel az a
                            konstrukció már egy kisebb feszegetés során is magában hordozhatja a balesetveszély
                            kockázatát. Tehát álláspontom szerint pont amiatt lehet a CK-2 egy mindennapi használatra
                            számba vehető eszköz, hogy nem az a tipikus sniccer.
                            <br><br>
                            De milyen szempontokból különleges még ez a termék az átlagos tapétavágó késekhez képest?
                            <br><br>

                            A CK-2 szembeötlő sajátosságai <br><br>
                            Ha ránézek a CK-2-re, nekem előbb jut eszembe róla egy minimalista modern folder, mint egy
                            sniccer. A klasszikus biztonsági késekhez képest ugyanis ez a darab igazán mutatósnak és
                            időtállónak tűnik — több vonatkozásában is.
                            <br><br>
                            A hétköznapi sniccerek rikító színű, duci és bordázott műanyag markolata helyett itt egy
                            letisztult, már-már elegánsnak nevezhető, egy darabból hajtogatott rozsdamentes acél nyelet
                            kapunk, ami leginkább a Higonokami kések lapos markolatát idézte fel bennem.
                            <br><br>
                            A penge megfelelő hosszúságban való rögzítéséről a tapétavágóknál megszokott műanyag gomb
                            helyett egy sárgaréz csavar és a hozzá tartozó szintén sárgaréz anya gondoskodik. Amikor
                            pengét akarunk cserélni a késben, akkor is ezt az anyát kell kitekerni.
                            <br><br>
                            Az egész konstrukció faék egyszerűségű, emiatt koszolódás esetén is pillanatok alatt szét
                            lehet kapni, és a csap alatt könnyen megtisztítható.
                            <br><br>
                            A vágóeszköz pengéje a tördelési lehetőségének hiányán túl a vastagsága miatt is különbözik
                            a tipikus sniccerek pengéjétől: az 1,2 mm vastag, szinte egyáltalán nem flexibilis acél
                            inkább már a bicskák világa felé közelít. A penge formája nem rombusz vagy trapéz alakú,
                            hanem a japánok hagyományos ceruzafaragó kiskéseit megidéző „letört hegyű” kiridashi forma.
                            <br><br>
                            A markolat hátsó részén található egy furat, amibe akár egy vékonyabb paracordot is bele tud
                            fűzni az, aki egy kis dísszel szeretné ellátni az eszközét.
                            <br><br>
                            Rögzített állapotában a penge nem kotyog és zörög úgy, mint átlagos sniccer esetében, ami
                            nagyban fokozza a „minőségi’ érzetet.
                            <br><br>
                            Mindezen ígéretes, a hétköznapi tapétavágók szintjét meghaladó külsőségek számbavétele után
                            most már rá kell térnem arra, hogy a tényleges használat során mit is tud a CK-2…

                            <br><br>
                            Komoly kompromisszumok <br><br>

                            Amikor először ráfogtam az eszköz nyelére, azonnal konstatáltam, hogy a markolat közepén
                            futó vájat és az acéllemez egyéb vágott/mart részei csak minimálisan vannak lekerekítve, és
                            olyan sorjásak, hogy kis túlzással sajtot is lehetne reszelni ezeken a pontjain. Ráadásul a
                            vékony profilú markolat a közepesnél kicsivel nagyobb erejű igénybevétel esetén azonnal
                            kényelmetlenné válik a használó tenyerében. Ezek alapján a sniccer ergonómiai kialakítását
                            finoman szólva sem minősíthetem tökéletesnek. Ha valaki mondjuk egy szárazabb tölgyfa ágat
                            szeretne a CK-2-vel megfaragni, én ajánlom, hogy húzzon kesztyűt a munkához, mert a markolat
                            okozhat pár sajgó benyomódást a kezén.
                            <br><br>

                            A neuralgikus pontok között érdemes pár szót szólni a pengerögzítés sajátosságairól is. Az
                            egyszerű csavaros megoldás jó oldala, hogy a penge hossza szabadon és gyorsan állítható, a
                            hátránya viszont az, hogy rázogatás, illetve ütődés hatására könnyen ki tud lazulni — hacsak
                            nem tekerte be az anyát a felhasználó teljes erőből.
                            <br><br>
                            Mivel a penge a gyors kioldhatóság miatt nem tökéletesen illeszkedik a vájatába, van egy
                            minimális vertikális mozgása attól függően, hogy milyen erőhatások érik. Ez nem igazán
                            zavaró, az viszont már komolyabb probléma lehet, hogy a penge hajlamos elindulni hátrafelé,
                            ha keményebb anyagba próbáljuk meg a beledöfni a sniccer hegyét. Elvileg a csavar erőteljes
                            meghúzásával ennek gátat lehet szabni, de tapasztalataim szerint ez csak elméleti megoldás,
                            tehát senki se próbáljon ezzel az eszközzel fémlemezt lyukasztani, mert csalódás lesz a
                            vége, a csavar ereszteni fog, és a penge eltűnik a markolatban.
                            <br><br>
                            A penge japán stílus szerint féloldalas, azaz véső típusú leélezést kapott (megjegyzés: nem
                            klasszikus vésőélet, mivel a penge „lapos” bal oldalán is található egy jelzés értékű, pár
                            fokos leélezés, de az egyszerűség kedvéért most nevezzük ezt vésőélnek). Emiatt a használata
                            elsősorban jobbkezeseknek lehet kényelmes, plusz a szimmetrikus leélezéshez szokott
                            felhasználók kezében az él „elkanyarodhat” a vágott anyagban.
                            <br><br>
                            A penge anyagáról nem találtam pontos információt, annyi bizonyos, hogy „japán rozsdamentes
                            acélból” van, és tapasztalataim szerint kb. a KO-13 szintjén rozsdamentes és éltartó,
                            magyarul valamiféle alsó kategóriás, de legalább valóban korrózióálló acél.
                            <br><br>
                            Ahogy soraimból kitűnik, a kis OLFA számos olyan tulajdonsággal (kényelmetlen markolat,
                            kilazuló pengerögzítés, aszimmetrikus leélezés, budget acél) rendelkezik, ami EDC eszközként
                            igen nagy hátrány lehet pl. egy egyszerű Opinel no.7. bicskához képest, de azért még ne
                            törjünk pálcát felette, mert vannak elképesztően pozitív oldalai is!
                            <br><br>
                            Tagadhatatlan előnyök <br><br>

                            Az OLFA CK-2 legnagyobb erénye, hogy nagyon olcsó: a cikk megírásának pillanatában az
                            említett 7-es Opinel fele áráért, tehát 1800 Ft-ért elérhető. Ennyiért nem is igazán tudok
                            valid alternatívát EDC kés témakörben (még a Mora Basic 511 is drágább egy ezressel).
                            <br><br>
                            Fillérekért persze nem szabad csodát várni… azonban a japánoknak mégis sikerült hihetetlen
                            dolgokat belepréselni a sovány árcédulába. A sniccer pengéje ugyebár cserélhető (alapban nem
                            jár hozzá pótpenge, azokat kettes csomagokban árulják, kb. 1200 Ft/csomag áron), de az
                            eltompult pengéket sem kell kidobnunk, mivel azok simán élezhetőek bármilyen, a bicskák
                            karbantartásánál megszokott megoldással. Ha valaki átprofilozásban gondolkodik, az sem
                            kizárt, így némi munkával nem csak vésőélű CK-2-je lehet a felhasználónak — én pl.
                            katakiriba élt alakítottam ki az egyik pótpengén.
                            <br><br>
                            Amit az Opinel nem tud (mókolás nélkül), a CK-2 viszont képes rá, az az egykezes nyitás.
                            Csupán pár perc gyakorlással magabiztosan nyitható és zárható egy kézzel is a sniccer
                            pengéje.
                            <br><br>
                            Ráadásul a CK-2-nek semmi baja nincs, ha víz éri. Nem dagad be a markolat, nem rozsdásodik
                            rajta semmi, tehát jó értelemben véve „igénytelen” a konstrukció.
                            <br><br>
                            És meglepő módon nem csupán tapétavágásra, illetve csomagbontásra használható az eszköz.
                            Kipróbáltam többféle helyzetben, és szinte minden fronton közel azonosan teljesített, mint
                            egy hasonló méretű és pengeformájú folder.
                            <br><br>
                            A doboznyitás és a kartondarabolás természetesen testreszabott feladat volt a kis OLFÁnak,
                            talán csak a vékonyabb pengéjű sniccerek teljesítenek nála jobban ezen a téren. Érdemes
                            beállítani ilyen típusú munkavégzés esetén azt, hogy a pengének csak a hegye legyen ki a
                            markolatból, és így kényelmesebben és biztonságosabban használható az eszköz, összehasonlva
                            pl. egy folderrel.
                            <br><br>
                            Farigcsálás fronton természetesen alulmaradt a skandináv leélezésű, puukko markolatú
                            Morákkal szemben, de azért egy nyársat simán ki tudtam hegyezni vele, és kis gyakorlással
                            egy tollaság is faragható vele.
                            <br><br>
                            Elvetemült módon a konyhában is kipróbáltam az eszközt, és meglepő módon használhatónak
                            bizonyult. Értelemszerűen egy Opinellel sokkal szebben lehet zöldséget hámozni és uborkát
                            szeletelni, ám az aszimmetrikus leélezés ellenére is sikerült mindent megoldanom a kis japán
                            vassal, ami egy ilyen mini pengétől elvárható.
                            <br><br>
                            A használat mellett a hordhatóságról is érdemes megemlékezni. Az Opinelhez hasonlóan
                            semmiféle klipsz vagy tok nem segíti a CK-2 hordását, viszont a lapos forma miatt könnyen
                            elrejthető bármilyen zsebben, és a zsinórfuratnak hála akár előhúzást segítő zsinórral is
                            ellátható a sniccer. Itt még az sem elhanyagolható szempont, hogy a pengéje még a maximális
                            hosszúságúra állítva is igen rövid, így nem minősül közbiztonságra különösen veszélyes
                            eszköznek (megjegyzés: hacsak a rendőr a helyszínen másként nem véli).
                            <br><br>
                            Az ítélet <br><br>
                            Akkor hát az OLFA CK-2 egy olyan sniccer, ami jobb EDC használatra, mint egy dedikált EDC
                            folder vagy kisfix?
                            <br><br>
                            Alapvetően NEM a válasz erre a kérdésre. Bár vannak tagadhatatlan előnyei, azért finoman
                            szólva sem egy ligában játszik a „komolyabb” késekkel. Éltartás, kényelem, stabilitás
                            szempontjából sehol nincs azokhoz képest.
                            <br><br>
                            Ám ha valaki a legolcsóbb vágóeszköz megoldást keresi, és nem tud, vagy nem akar megtanulni
                            élezni, illetve akinek a számára a legfontosabb EDC funkció a csomagbontás, annak egy
                            teljesen praktikus megoldás lehet a japán cserélhető pengés eszköz.
                            <br><br>
                            Persze csak akkor, ha az illető túl tud lépni azon a zavaró gondolaton, hogy nem egy „igazi”
                            kést tart magánál…



                    </div>
                </div>

                <div class="col-lg-6 text-end">
                    <?php
                for ($i = 1; $i <= 12; $i++) {
                    echo '<img src="assets/images/olfa-ck-2/' . $i . '.jpg" style="width: 100%; height: auto; border-radius: 8px; margin: 40px;">';
                }
                ?>
                </div>

            </div>
        </div>
    </section>

    <?php include 'footer.php'; ?>

    <script src="assets/js/jquery-2.1.0.min.js"></script>
    <script src="assets/js/popper.js"></script>
    <script src="assets/js/bootstrap.min.js"></script>
    <script src="assets/js/owl-carousel.js"></script>
    <script src="assets/js/accordions.js"></script>
    <script src="assets/js/datepicker.js"></script>
    <script src="assets/js/scrollreveal.min.js"></script>
    <script src="assets/js/waypoints.min.js"></script>
    <script src="assets/js/jquery.counterup.min.js"></script>
    <script src="assets/js/imgfix.min.js"></script>
    <script src="assets/js/slick.js"></script>
    <script src="assets/js/lightbox.js"></script>
    <script src="assets/js/isotope.js"></script>
    <script src="assets/js/custom.js"></script>

    <script>
    $(function() {
        var selectedClass = "";
        $("p").click(function() {
            selectedClass = $(this).attr("data-rel");
            $("#portfolio").fadeTo(50, 0.1);
            $("#portfolio div").not("." + selectedClass).fadeOut();
            setTimeout(function() {
                $("." + selectedClass).fadeIn();
                $("#portfolio").fadeTo(50, 1);
            }, 500);

        });
    });
    </script>

</body>

</html>